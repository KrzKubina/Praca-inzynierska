W niniejszej pracy przedstawione zostały metody estymacji funkcji regresji w modelu nieliniowym. Praca podzielona jest na dwie części: teoretyczną i praktyczną. W części teoretycznej, zostały przedstawione najważniejsze definicje, wykorzystywane w późniejszym etapie pracy. Zaprezentowano również charakterystykę modeli liniowych i nieliniowych, wraz z meto- dami estymacji ich parametrów. Szczegółowo opisano także metody zastosowane w pracy, takie jak aproksymacja Fouriera oraz metoda estymatorów jądrowych, uwzględniając ich teoretyczne podstawy oraz możliwości praktycznego wykorzystania. Część praktyczna koncentruje się na implementacji opisanych metod. Zobrazowano wyniki uzyskane przy pomocy każdej z nich, a także omówiono rezultaty zastosowania ich różnych kombinacji.